<h1 align="center">שיקום המלך</h1>

### חוויה מלכותית של שיקום והתחדשות!

## מהות המשחק

"שיקום המלך" הוא משחק בו שחקנים נכנסים לתפקיד המטפל המלכותי, שמטרתו לשקם מלך אחרי פציעה מיסטית. 
בתחילת המשחק, תוצג תמונה של המלך במיטתו חולה עם רופא לצידו, שמסביר לו שעליו לנוח ולהשתקם. 
השחקנים יעברו בין חדרי הטירה, ובכל חדר יוצגו בפניהם משימות שונות בצורת מיני-משחקים שמטרתם לשקם כישורים פיזיים וקוגניטיביים של המלך.

המשחק מיועד לפלטפורמות מחשב ופלאפון נייד עם אפשרות להתקנה על מערכות Windows ואפליקציות ניידות ב-Android.

<p align="center">
  <img src="https://github.com/RehabGaming/King-s-Rehab-Game/blob/main/Rehabilitation%20of%20the%20king%20picture.webp" alt="Rehabilitation of the King" width="350">
</p>

---

## רכיבים רשמיים

### 1. שחקנים
- **קהל יעד**: המשחק מיועד לכל הגילאים, מתאים במיוחד למבוגרים וקשישים בתהליכי שיקום קוגניטיבי, אך גם לצעירים שמעוניינים באתגרים מחשבתיים.
- **מספר שחקנים**: שחקן יחיד.
- **אינטראקציה**: אינטראקציה עם דמויות במשחק, ללא תחרות עם שחקנים אחרים.

### 2. יעדים
- **מטרה מרכזית**: להשלים את כל המשימות בכל חדרי הטירה ולשקם את המלך לכשירות מלאה.
- **יעדים נוספים**:
  - לשפר יכולות קוגניטיביות כמו זיכרון, קשב ופתרון בעיות.
  - לעודד התקדמות הדרגתית בשלבי המשחק תוך חוויה מהנה.

### 3. תהליכים
- **תהליך ההתחלה**: הצגת המלך במצבו הפצוע, עם בועה שבה הרופא מסביר למלך על המסע לשיקום בעזרת המשתתף.
- **תהליך הליבה**: 
  - מעבר בין חדרי הטירה.
  - משימות מותאמות, כמו שחזור סידור חפצים, זיהוי פולשים או מעבר מבוך.
- **תהליך הסיום**: טקס חזרה מרגש של המלך לכס המלכות, שבו הוא מודה לשחקן על תרומתו.

### 4. חוקים
- **זמן מוגבל**: כל משימה תכלול מגבלת זמן שניתן להרחיב בהתאם לצרכי השחקן.
- **חוקים ברורים**: לכל משימה יינתנו הוראות ברורות בתחילתה, עם אפשרות להציגן בלחיצת כפתור.
- **תוספות נגישות**:
  - הסתרת שעון בזמן המשימה.
  - אפשרות לשמור את שם המשתמש כדי להמשיך מהנקודה שבה הפסיק.

### 5. משאבים
- **זמן וניקוד**: שחקנים ירוויחו נקודות על השלמת משימות.
- **כלי עזר**: ניתן למצוא חפצים שיקלו על ביצוע משימות מסוימות.

### 6. עימותים
- **משימות ואתגרים**: העימותים במשחק מבוססים על ביצוע משימות מחשבתיות כמו פתרון בעיות או זיכרון.
- **רמת קושי עולה**: השלבים מתקדמים ומחייבים את השחקן לשפר את ביצועיו.

### 7. גבולות
- **עולם המשחק**: עולם המשחק מוגבל לטירה וסביבתה.
- **מעברים מסודרים**: הגבולות יוצגו כקירות ודלתות נעולות, והמעברים בין החדרים יסומנו בחצים.

### 8. תוצאות
- **ניצחון**: שיקום המלך בהצלחה והשבתו לכס המלכות.
- **הפסד**: אי עמידה במטרות המשחק.
- **התמקדות בכישורים**: המשחק מעודד שיפור יכולות על ידי למידה ותרגול ולא על ידי מזל.

---

## משימות מרכזיות במשחק

### משימה 1: שחזור סידור חפצים
- **תיאור המשימה**: 
  המשתתף נכנס לחדר בטירה שבו מספר רהיטים. עליו לסרוק את החדר, לשים לב למיקום הרהיטים, ולזכור מה הופיע בחדר.
  לאחר מכן, המשתתף יתבקש לסדר את הרהיטים כפי שהיו קודם, בזמן מוגבל. דרגות הקושי עולות ככל שהמשתתף מתקדם:
  - ריבוי רהיטים.
  -  הוספת פריטים "מסיחים" - פריטים שלא הופיעו בתחילה ועל השחקן במשחק לזהות את השינוי והפריט החדש שנוסף.
  - קיצור זמן ההתבוננות.
- **דירוג קושי**:
  - שלב 1: סידור 4 רהיטים (למשל: מיטה, שידה, נעליים וארון), דקה לצפייה.
  - שלב 2: סידור 6 רהיטים (למשל: מיטה, ארון, כורסא, מראה, שעון ותמונה), שני מסיחים.
  - שלב 3: סידור 8 רהיטים, שלושה מסיחים, זמן צפייה קצר.
- **מטרה שיקומית**:
  - **שיפור זיכרון לטווח קצר**.
  - **שיפור סריקה חזותית**.
  - **תרגול אסטרטגיות זיכרון**.
  - **שיפור בקרה עצמית**.
<p align="center">
    <img src="https://github.com/RehabGaming/King-s-Rehab-Game/blob/main/%D7%A1%D7%99%D7%93%D7%95%D7%A8%20%D7%A8%D7%94%D7%99%D7%98%D7%99%D7%9D.png" alt="סידור רהיטים" width="400">
  </p>

---

### משימה 2: הגנה מפני פולשים
- **תיאור המשימה**: 
  המשתתף מתבקש להבדיל בין פולשים לאזרחים המופיעים בטירה. בתחילת המשימה יוצג הסבר ברור על דמויות הפולשים ודמויות האזרחים. המשתתף יידרש להכניס אזרחים לטירה ולהרחיק פולשים, תוך הגדלת רמת המורכבות.
- **דירוג קושי**:
  - שלב 1: 4 דמויות, מהירות הופעה נמוכה.
  - שלב 2: 6 דמויות, מהירות הופעה בינונית.
  - שלב 3: 8 דמויות, מהירות הופעה גבוהה.
- **מטרה שיקומית**:
  - **שיפור זיכרון עבודה**.
  - **שיפור קבלת החלטות**.
  - **שיפור מהירות תגובה**.
  - **שיפור קשב ממוקד וממושך**.
<p align="center">
    <img src="https://github.com/RehabGaming/King-s-Rehab-Game/blob/main/invaders%20out%20citizen%20in%20-%20image.png" alt="הגנה מפני פולשים" width="400">
  </p>
  
---

### משימה 3: מעבר מבוך
- **תיאור המשימה**: 
  המשתתף מתבקש לעבור מנקודה אחת לאחרת במבוך, תוך התמודדות עם מבויים סתומים. המבוך הופך למורכב יותר בשלבים מתקדמים עם יותר נקודות שגויות שדורשות זיהוי ותכנון מחדש.
- **דירוג קושי**:
  - שלב 1: מבוך קצר, 4 מבויים סתומים.
  - שלב 2: מבוך בינוני, 6 מבויים סתומים.
  - שלב 3: מבוך מורכב, 7 מבויים סתומים.
- **מטרה שיקומית**:
  - **שיפור כישורי תכנון ופתרון בעיות**.
  - **שיפור התמצאות מרחבית**.
  - **שיפור סריקה חזותית**.
<p align="center">
    <img src="https://github.com/RehabGaming/King-s-Rehab-Game/blob/main/maze-image.png" alt="מעבר מבוך" width="400">
  </p>
  
---

## סקר שוק

חיפשנו משחקים דומים באמצעות Google Play, ChatGPT, ו-Google:
 לא מצאנו שום משחק שהוא אחד לאחד כמו המשחק שלנו, אך מצאנו משחקונים שונים בעלי דמיון.

### משחק זיכרון פירות
משחק זיכרון שבו על השחקן להתאים זוגות של פירות זהים מתוך קלפים הפוכים.

**קישור למשחק**: [משחק זיכרון פירות](https://www.yo-yoo.co.il/memory/game.php?id=26)

- **צילום מסך מהמשחק**:
  <p align="center">
    <img src="https://github.com/RehabGaming/King-s-Rehab-Game/blob/main/%D7%9E%D7%A9%D7%97%D7%A7%20%D7%96%D7%99%D7%9B%D7%A8%D7%95%D7%9F%20%D7%A4%D7%99%D7%A8%D7%95%D7%AA.png" alt="משחק זיכרון פירות"  width="400">
  </p>

**הבדלה**: "שיקום המלך" יציע חוויה עשירה ומורכבת יותר על ידי שילוב עלילה מרתקת ומיני-משחקים קוגניטיביים ומוטוריים, המשלבים זיהוי חפצים וסידורם במרחב.

---

### מבוך אונליין
משחק שבו על השחקן למצוא את הדרך החוצה ממבוך באמצעות ניווט עם החצים.
- **קישור למשחק**: [מבוך אונליין](https://games.yo-yoo.co.il/games_play.php?game=8106)
- **צילום מסך מהמשחק**:

  <div style="text-align: center;">
    <img src="https://github.com/RehabGaming/King-s-Rehab-Game/blob/main/maze-image%20online%20game.png" alt="מבוך אונליין" width="400">
  </div>




**הבדלה**: ב"שיקום המלך", משימת המבוך תשלב אלמנטים של תכנון והתמצאות במרחב, עם עלילה המשלבת אתגרי שיקום קוגניטיביים, מה שמוסיף עומק וחוויה ייחודית.

---

## הבדלה וייחודיות של "שיקום המלך"

למרות הדמיון למשחקים אלו, "שיקום המלך" הוא משחק ייחודי המוסיף הנאה וריגוש על ידי:

- הטמעת עלילה עשירה ומורכבת: שילוב של עלילה מעמיקה שבה השחקן נדרש לעזור למלך להחלים מפציעה מיסטית, מה שהופך את המשחק למרתק ומעמיק את החוויה הרגשית והקשר לדמות.
- מגוון גדול של משימות ומיני-משחקים: פיתוח משימות שמחדדות כישורים שונים כמו ריכוז, זיכרון ותיאום יד-עין, תוך שמירה על אתגר והנאה.
- ממשק משתמש נגיש וחווייתי: עיצוב ממשק משתמש המתאים לכל הגילאים ומספק חוויה ברורה ונוחה, מה שהופך את המשחק לפופולרי יותר לצרכי שיקום וחינוך.
